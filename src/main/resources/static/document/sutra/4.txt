唐三藏沙门大广智不空译如是我闻。
一时薄伽梵。
住室罗伐城逝多林给孤长者园。
与大苾刍众千二百五十人俱。
众多诸大菩萨摩诃萨。
尔时世尊告阿难陀言。
阿难陀有陀罗尼。
能除世间一切疾病。
汝当受持读诵通利如理作意。
即说密言曰：怛儞也他。
尾摩黎尾摩黎。
嚩曩俱枳黎。
室唎末底。
军拏黎嫩奴鼻。
印捺啰儗（寧+頁）。
母隶娑嚩诃。
佛告阿难陀。
此陀罗尼若诵持者。
宿食不消霍乱风黄痰癊。
患痔瘘淋上气。
嗽虐寒热头痛半痛。
着鬼魅者悉得除差。
我以佛眼观见彼人。
诸天魔梵沙门婆罗门能作障难。
除非决定业报尽者。
余无能违越作其障难。
如来应供正遍知说。
一切有情中如来为尊胜。
一切法中离欲法尊。
一切众中僧伽为尊。
以此诚实言愿我及一切有情。
食饮吃啖。
入腹消化得正安乐。
娑嚩诃。
尔时世尊说是经已。
诸苾刍僧并诸菩萨摩诃萨。
一切大众天龙八部。
受持佛语。
欢喜奉行。


