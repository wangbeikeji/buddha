唐三藏沙门大广智不空奉诏译

如是我闻。一时薄伽梵住憍睒弥国建吒迦林。与大苾刍众五百人俱。
又与多诸大菩萨摩诃萨俱。时憍睒弥国中有一长者。名曰妙月。
诸根寂静。心意寂静。多有男女及多童仆。
净信成就。往诣佛所。头面礼足。
绕百千匝。却住一面。合掌恭敬而白佛言。
世尊。欲问如来应正等觉。少有所疑事。
惟愿大慈悲垂愍听许。尔时世尊告长者言。恣汝意问。
当为汝说。令汝心喜。时彼长者闻是语已。
欢喜踊跃。世尊！云何善男子善女诸贫匮者可得富饶。
诸有疾病令无疾病。尔时世尊告妙月长者言。何缘作如是问。
时彼长者重白佛言。世尊。我等在家多诸眷属。
资财乏少。难可支济又多疾病。惟愿世尊开示法要。
当令贫者永离贫穷。仓库财宝皆悉盈满。存济家中妻子男女眷属。
有来求者必生欢喜。为大施主。使诸仓库金银珍宝如意摩尼金刚。
诸珍商佉室。罗赤珠玛瑙金宝之类。丰饶无有尽竭周给亲属。
广修惠施。饶益有情。尔时世尊告妙月长者言。
善男子。我于过去阿僧祗劫前遇佛世尊。名持金刚海音如来应正遍知。
从彼如来受得此雨宝陀罗尼。受持读诵。思惟计念。
随喜为他广说流布。由此陀罗尼威德力故。若善男子。
人与非人。药叉。罗刹。
毕隶多。毕舍遮。鸠槃。
拏乌娑。多罗迦布。单那羯吒。
布单那等起恶心者。不能为害。复有诸鬼。
啖人脂髓。脓血涕唾。大小便利。
欲来恼者。不能为障碍。佛告妙月。
若有善男子。心念手持。书写。
但闻名字。受持随喜。广为他敷演者。
彼善男子善女人。长夜安隐。受诸快乐。
为瑜伽资粮。安隐丰饶故。若有人欲受持此雨宝陀罗尼者。
应供养一切如来。一夜二夜或三夜。专心诵持。
受敬净信三宝。诸天悉皆欢喜。即雨财宝谷麦。
为彼读诵法师故。即说陀罗尼曰：曩谟婆誐嚩帝，嚩日啰驮啰，娑誐啰捏具洒耶。怛他蘖多野，怛儞也他，唵，素噜闭。
跋捺啰嚩底，矒誐阿左隸，阿左跛隸。嗢伽跢儞，嗢陛娜儞，萨写嚩底。驮娘嚩底，驮曩嚩底，室唎么底，钵啰婆嚩底。
阿么隸，尾么黎，噜噜，素噜闭，尾么黎。阿娜多悉帝，尾娜多悉帝，尾湿嚩计始。鸯矩隸，矒矩隸，地地冥，度度冥，跢跢隸。多啰多啰，嚩日隸，阿韈跢儞。
步计屋计，咤计咤计，韈啰洒尼。儞涩播娜儞，婆誐挽。嚩日啰驮啰，娑誐啰，捏具衫。
怛他孽跢，么弩娑么啰，娑么啰娑么啰。萨嚩怛他孽跢，萨底也，么弩娑么啰。僧伽萨底也，么弩娑么啰。
怛咤怛咤，布啰布啰，布啰也，布啰野。婆啰婆啰婆啰抳，素矒誐丽，扇跢么底。瞢誐攞么底，钵啰婆么底，摩诃么底。
素婆捺啰嚩底，阿蘖蹉，阿蘖蹉。三么野么弩娑么啰娑嚩贺。阿驮啰拏么弩娑么啰娑嚩贺。
钵啰婆嚩么弩娑么啰娑嚩贺。驮哩底么弩娑么啰娑嚩贺。尾惹野么弩娑么啰娑嚩贺。
萨嚩萨怛嚩，尾惹野么弩娑么啰娑嚩贺。佛告妙月长者。此名雨宝陀罗尼。
以此陀罗尼威力。病患饥俭疾疫业障。悉皆消灭。若善男子善女人先应供养一切如来。
于一日一夜无间断诵持此陀罗尼。其家即雨宝如大人量。一切灾祸悉皆消灭。
是故善男子。当受持此雨宝陀罗尼。广为他人分别演说。
善哉。世尊。妙月长者闻佛所说。
欢喜踊跃。我今从佛受此雨宝陀罗尼。受持读诵。
广为他人分别解说。尔时妙月长者受佛教已。右绕世尊百千匝已。
合掌恭敬。头面礼足。欢喜而去。
尔时佛告具寿阿难陀。汝往妙月长者家。看彼长者诸库藏中种种财谷。
诸珍宝物。及诸资具。今悉盈满。
尔时具寿阿难陀受佛已。往诣憍睒弥大城妙月长者家中。入已。
见诸库藏之中。财宝悉皆盈满。见此事已。
心大欢喜。踊跃而还。尔时具寿阿难陀怪未曾有。
心什欢喜而白佛言。世尊。以何因缘妙月长者家中库藏盈满诸珍。
佛言。善男子。妙月长者净信于我。
受持此雨宝陀罗尼。为一切有情宣说。是故阿难。
受持此陀罗尼。广为人说。我以佛眼观诸世间天人魔梵。
沙门。婆罗门。于此受持雨宝陀罗尼者。
不能作其障难。何以故。如来不异语故。
此真言句不可坏故。此陀罗尼无善根有情。耳尚不闻何况得书写受持读诵。
何以故。一切如来真语宣说。一切如来随喜。
一切如来称赞。一切如来显扬。一切如来种植。
阿难陀白佛言。善哉世尊。以妙伽陀而说颂曰：诸佛不思议，佛法亦复然，净信不思议，果报亦复然。寂
慧一切智，法王不生灭，已到胜彼岸，稽首佛勇猛。尔时具寿阿难陀闻佛说此雨宝陀罗尼经。踊跃欢喜白佛言。
世尊！今此法要。当何名此经。我等今者云何奉持。
佛告阿难陀。此经名妙月长者所问。汝当受持。
亦名能获一切财宝伏藏。亦名一切如来称赞雨宝陀罗尼教。汝当受持。
时薄伽梵说此经已。无量苾刍。及诸菩萨。
并诸天人阿苏罗等。一切大众。闻佛所说。
皆大欢喜。信受奉行。

